### Taksi (oktaedrska) metrika

Naslednjo normo v $\mathbb{R}^n$ (ali $C^n$) dobimo s poenostanovitvijo formule za sferično normo. Za poljuben
vektor $x = (x_1, \dots , x_n)$ naj bo:

$$
\lVert{ x \rVert} = |x_1| + |x_2| + \dots + |x_n|
$$

Ne ustreza paralelogramski identiteti, zato ne izhaja iz skalarnega produkta. V prostoru $\mathbb{R}$ se ujema z
običajno metriko, v $\mathbb{R}^2$ je geometrično podobna diamantu, za $\mathbb{R}^3$ pa oktaedru, zato metriko
in normo imenujemo *oktaedrska*. Pogosto jo označimo s simbolom $\lVert{ \ \rVert}_1$. 

Za $\mathbb{R}^2$ ima nazorno interpretacijo: v mestu v katerem sta vsaki dve ulici vzporedni ali pravokotni,
je sferična razdalja med dvema točkama enaka razdalji v zračni črti (ki je razmeroma nezanimiva). "Pravo" oziroma
"efektivno" razdaljo pa nam da oktaedrska metrika, zato jo imenujemo tudi *taksi (taxicab) metrika*.


### Evklidska (standardna) metrika

Definicijo skalarnega produkta z lahkoto posplošimo na $n$-dimenzijske prostore. Za vsak $n\in \mathbb{N}$ naj bo
skalarni produkt poljubnih vektorjev (ali točk) $x = (x_1, x_2, \dots, x_n)$ in $y = (y_1, y_2, \dots, y_n)$ iz
$\mathbb{R}^n$ definiran z:

$$
\langle x,y \rangle = x_1y_1 + \dots + x_ny_n
$$

Pripadajoča norma in metrika na $\mathbb{R}^n$ sta podani z:

$$
\lVert{ x \rVert} = \left( \sum_{j=1}^{n} x_j^2 \right)^{1/2}, \qquad d(x,y) = \left( \sum_{j=1}^{n} (y_j-x_j)^2 \right)^{1/2}
$$

To normo in metriko imenujemo *običajna* v prostoru $\mathbb{R}^1$ (na premici),
*evklidska* za prostora $\mathbb{R}^2$ in $\mathbb{R}^3$ (običajna metrika v evklidski ravnini oziroma evklidskem
3-razsežnem prostoru) ter *sferična* za prostor $\mathbb{R}^n$, saj je v obliki krogle.


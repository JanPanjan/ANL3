## Skalarni produkt

**Skalarni produkt** na realnem vektorskem prostoru $X$ je funkcija
$\langle .,. \rangle :X\times X \rightarrow \mathbb{R}$ z lastnostmi:

a)  $\langle x,x \rangle \geq 0$

b)  $\langle x,x \rangle = 0 \implies x = 0$

c)  $\langle \lambda x + \mu y, z \rangle = \lambda \langle x,z \rangle + \lambda \langle y,z \rangle$

d)  $\langle y,x \rangle = \langle x,y \rangle$

Realen vektorski prostor skupaj s skalarnim produktom na njem imenujemo **realen unitaren vektorski prostor**. Lastnost
(c) se imenuje **linearnost v prvem faktorju**, lastnost (d) **simetričnost** (ki zagotavlja tudi linearnost v drugem
faktorju) ter (a) in (b) **pozitivna definitnost**.

Skalarni produkt na realnem linearnem prostoru $X$ je *pozitivno definiten bilinearen funkcional na* $X$ Preprosto je
definiran na prostorih $\mathbb{R}$ in $\mathbb{R}^2$; tu je primer za $\mathbb{R}^3$:

$$
\langle x,y \rangle  = x_1 y_1 + x_2y_2 + x_3y_3
$$

Če je $X$ unitaren prostor, je s formulo $||x||: \sqrt{\langle x,x \rangle }$ definirana norma na $X$. Zdaj so
definirane zgornje funkcije norme na $\mathbb{R}$, $\mathbb{R}^2$ in $\mathbb{R}^3$:

> $||x|| = \sqrt{\langle x,x \rangle}$
>
> $||x|| = \sqrt{\langle x_1+x_2, x_1+x_2 \rangle}$
>
> $||x|| = \sqrt{\langle x_1+x_2+x_3, x_1+x_2+x_3 \rangle}$

